---
title: "Kompetanseheving i arbeidstiden - innspill fra 20 års erfaring"
talk_type: "Lightning talk"
type: talk
authors:
    - Audhild Kårstad

---
Mange bedrifter velger faste læredager, mens vi har hatt gode erfaringer med å kjøre flere parallelle løp for kompetansedeling; faggruppe, fagdag, fagskoler, fagkaffe, faglunsj, uformell og formell deling. Gjennom 20 år har vi justert og tilpasset våre metoder, og lært mye underveis. Nå har vi en sterk delingskultur som bidrar til høy trivsel blant ansatte, men hva er den mest effektive måten å sette dette i system på?

Vi har gjort tabber det går an å lære av, for eksempel kom ledergruppen begeistret tilbake fra WebSummit i Portugal og bestilte tre Misty roboter - en til hvert kontor. De har stort sett stått og støvet ned i en krok. Forhåpentligvis kan du lære enda mer av hva vi har fått til bra. Vi tar ut noen lærerike statistikker fra timeføringssystemet, har spurt NotebookLM om å tolke oss, og sper på med fortellinger om det vi har erfart er viktigst for en kunnskapsorganisasjon. 
