---
title: "Hjelp! Jeg er blitt min egen kunde!"
talk_type: "Lightning Talk"
type: talk
starts_at: 2026-03-11T10:50:00Z
ends_at: 2026-03-11T11:00:00Z
weight: 6
authors:
    - Christian Grimsgaard

---
Du er lidenskapelig entusiastisk for kode og stolt over den gode kvaliteten du leverer i hver pull request. Du er også en nysgjerrig sjel som trives godt dypt ned i kaninhullet til hobbyen din. Alle hobbyer koster tid. De fleste koster penger. Noen koster mye penger, men du er smart. Du finner en måte å tjene på hobbyen din. Du trenger en nettbutikk. Du kan skrive kode og betale i tid, men hvor mye tid vil du egentlig betale?

Dette har Christian grublet mye over de siste 4 årene siden han startet et kaffebrenneri i garasjen sin. Hobbyen skulle jo ikke bli en ny jobb, det skulle jo bare være gøy. Og hva er vel ikke gøyere enn å kutte hjørner, ta snarveier og definere selv hva som er godt nok?

I denne lyntalen vil Christian snakke om erfaringene han har fått fra jakten på å bli Bergens mest koffeinbesatte utvikler, og hvordan han på veien har fått mer empati for produkteiere.
