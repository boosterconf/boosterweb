---
title: "Sommerstudenter - hvorfor gidde?"
talk_type: "Lightning talk"
type: talk
weight: 2
authors:
    - Gøran Basso

---
Sommerstudenter - hvorfor gidde?

Det har de siste par årene blitt en liten Booster-tradisjon å snakke om ferskingene: studentene og juniorene.
I keynotes, erfaringsrapporter og lyntaler har sommerjobber blitt forsvart fra juniorenes perspektiv, lenge før det ble et hett tema. Vi har utforsket hvilke fordeler og utfordringer som følger med å ha juniorer på teamet, og ikke minst hvilket ansvar bransjen har for å fostre neste generasjon utviklere og designere.

Denne diskusjonen ønsker jeg å bidra til, ved å dele mine erfaringer de siste 3 årene som veileder for sommerstudenter.
Hvorfor bruker jeg sommeren min på dette? Hva får jeg ut av rollen som veileder, og hvorfor lar bedriften meg bruke tid jeg ellers kunne fakturert, på å spille Mario Kart og spise is?

Denne talken kan holdes som en lyntale, med fokus på de konkrete fordelene og lærdommene veilederrollen har gitt meg. 
Alternativt kan det holdes som en erfaringsrapport, der jeg går mer i dybden på hvordan de forskjellige prosjektene utviklet seg, forskjellene og likhetene, og knytte erfaringer opp mot lærdommer jeg har tatt med meg, og ikke minst breie ut om alle feilene jeg har begått underveis - det er noen utfordringer her og, ikke bare is og Mario Kart.

Mitt håp er å inspirere flere til å engasjere seg, ta en veilederrolle, og bli med å løfte neste generasjon datafolk!

Kan også holdes på engelsk, dersom ønskelig.
