---
title: "Hvordan sensorteknologi og brukersentrert utvikling kan gi verdi for sykehusets operasjonsavdeling"
talk_type: "Experience Report"
type: talk
starts_at: 2025-03-27T12:40:00Z
ends_at: 2025-03-27T13:10:00Z
2025-03-28T08:00:00Z', 'endsAt': '2025-03-28T11:20:00Z
weight: 3
authors:
    - Marte Thuen

---
Når man skal gjennomføre en operasjon på sykehuset, er det selvsagt viktig at utstyret som trengs under operasjonen er tilgjengelig og klart til bruk. Men har du noen gang tenkt på logistikken som ligger bak det å ha rett utstyr, til rett tid og på rett operasjonssal? Flere av sykehusene i Helse Vest har nylig fått eller får snart nye operasjonsavdelinger. I denne presentasjonen vil jeg fortelle om hvordan Seksjon for Utvikling hos Helse Vest IKT, ved å benytte smidig utvikling og tett brukermedvirkning, har utviklet en løsning som integrerer data fra fagsystemer og posisjonssensorer på operasjonsutstyret, og sammenstiller dette på en måte som gir økt effektivitet og trygghet i sterilforsyningskjeden. I en bransje som preges av store prosjekter, tunge prosesser og lange beslutningsveier, har vi vist at intern egenutvikling med en smidig metodikk og hyppige produksjonssettinger gir stor verdi for de sykehusansatte, og at mulighet for justeringer i løsningen, når det viser seg at arbeidsprosessene ble litt annerledes enn hva man hadde planlagt på forhånd, er essensielt for en god brukeropplevelse og  øker effektiviteten og tryggheten i en svært presset arbeidshverdag. 
