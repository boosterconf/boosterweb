---
title: "Fra minsten til besten — et team for alle"
talk_type: "Workshop 1,5t"
type: talk
authors:
    - Anette Bergo
    - Siv Midtun Hollup

---
Et team består alltid av folk med ulikt erfaringsnivå. Hvordan hver enkelt deler kunnskapen sin og legger til rette for vekst i teamet, har mye å si for både trivsel og hva teamet klarer å produsere. 

I denne workshopen får du praktisk innsikt i hvordan kunnskap kan deles på en god måte, enten det gjelder organisasjonen, domenet eller teknisk kunnskap. Målet er at du blir bedre rustet til å være et godt teammedlem. 

Hva lærer du?
- Bli mer bevisst på hvordan dine egne holdninger og væremåter kan bidra til eller forhindre kunnskapsspredning og vekst i teamet
- Bli bedre rustet til å dele kunnskap
- Gjenkjenne hvilken kunnskap du selv sitter på
- Forstå bedre ulike områder kunnskap må deles på, (organisatorisk, domenemessig og teknisk kunnskap)
- Gjøre andre i stand til å gjøre de tingene du kan

Gjennomføring:
Workshopen gjennomføres som en serie med korte gruppediskusjoner. Hvert segment innledes med en situasjonsbeskrivelse* fra scenen, etterfulgt av en guidet diskusjon i mindre grupper. Vi avslutter med en felles oppsummering.


* Anette og Siv spiller dårlig skuespill med stor innlevelse

