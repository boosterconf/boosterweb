---
title: "Lei av datamaskinen? Bli med å lage analoge prototyper!"
talk_type: "Workshop 3h"
type: talk
starts_at: 2025-03-27T08:00:00Z
ends_at: 2025-03-27T11:20:00Z
weight: 9
authors:
    - Mari Selnes
    - June Aarseth

---
Legg bort datamaskinen og bli med på en praktisk workshop der vi jobber med idegenerering og prototyping. Gruppevis skal dere jobbe med en problemstilling, komme opp med ulike ideer og lage prototyper til en digital tjeneste/app/nettside. 

Hva lærer du?
- Gøy og praktisk workshop som engasjerer hele teamet.
- Å visualisere løsninger ved hjelp av penn, papir, saks og lim.
- Lage raske prototyper som kan testes for å validere de første antagelsene dine.
- Inkludere teamet/kunden/ledelsen for å skape eierskap og felles forståelse.


Hvem passer denne workshopen for? 

Prosjektledere og produktutviklere:
Lær en engasjerende metode for idéutvikling og prototyping som inkluderer hele teamet. Denne workshopen passer for eksempel perfekt på teamsamlinger.

UX designere:
Lær en metode for både å samle inn innspill og ideer fra teamet/kunden/ledelsen og starte forankringen med hva det ferdige produktet kommer til å bli.

Utviklere:
Oppdag en enkel og visuell måte å formidle ideer og tanker på.

Alle som trenger en pause fra datamaskinen:
På denne workshopen skal du ikke ha med deg datamaskin. Vi skal bruke penn, papir, saks og lim.

Har du en problemstilling som du ønsker å utforske og vil dele med de andre på workshopen? Send meg gjerne en e-post: mari@kraftlauget.no
