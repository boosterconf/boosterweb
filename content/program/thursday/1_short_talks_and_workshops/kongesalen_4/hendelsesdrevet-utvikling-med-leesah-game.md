---
title: "Hendelsesdrevet utvikling med Leesah Game!"
talk_type: "Workshop 3t"
type: talk
authors:
    - Tania Holst
    - Øydis Kind Refsum

---
I NAV utvikler vi moderne systemer i hendelsesdrevet mikrotjenestearkitektur som skal løse fremtidens arbeids- og velferdsbehov. Nå vil vi lære dere mer om hvordan vi bygger applikasjoner og hvordan hendelsesdrevne systemer kan brukes til å løse komplekse utfordringer.

Vi kommer til å presentere viktige prinsipper bak hendelsesdrevne systemer før vi kjører i gang med et “gamified” opplegg hvor dere koder sammen to og to. Gjennom kurset skal dere utvikle en applikasjon som kobles mot Kafka for å motta utfordringer deres applikasjon må håndtere. Dette blir en morsom workshop med litt utfordring og mye moro!

Hvis du er interessert i å lære mer om hendelsesdrevne systemer og hvordan vi jobber i NAV er denne workshopen for deg! Vi anbefaler at du har noe kjennskap til Python og/eller programmering, men du trenger ikke være en ekspert.

Ta med pc/mac til kurset

Før kurset:
* Installer en valgfri IDE
* Velg et programmeringsspråk
    * Python 3.10 (eller nyere) – https://www.python.org/downloads/
    * Go 1.21 (eller nyere) - https://go.dev/dl/
    * Node 22 (eller nyere) - https://nodejs.org/en/download/package-manager
* Ta gjerne en titt på https://kafka.apache.org/

Agenda:
* Introduksjon av hendelsesdrevne systemer, Kafka og Rapids and rivers. (Ca 30 min)
* Introduksjon av Leesah Game. (Ca 15 min)
* Oppsett og første oppgave. (Ca 15 min) Deltakerne setter opp maskinene sine og gjør første oppgave i fellesskap.
* Gametime. (Ca 1,5 time) Deltakerne spiller Leesah Game
* Avslutning og premieutdeling. (Ca 15 min)
