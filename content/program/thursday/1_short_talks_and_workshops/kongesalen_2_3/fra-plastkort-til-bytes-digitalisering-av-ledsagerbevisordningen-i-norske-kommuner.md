---
title: "Fra plastkort til bytes: digitalisering av ledsagerbevisordningen i norske kommuner"
talk_type: "Experience report"
type: talk
weight: 3
authors:
    - Stian Morsund
    - Hege Liby Erdal
    - Christian Grimsgaard

---
Ledsagerbevisordningen er et kommunalt tilbud som lar de med behov ta med seg følge på kultur- og fritidsarrangementer. I dag har alle kommunene som tilbyr Ledsagerbevis egne—og tidvis tungvinte—manuelle prosesser. Dette innebærer lamineringsmaskiner, separate søknadsskjemaer og et postvesen som bringer plastkort til innbyggernes postkasser.

KS Digitale Fellestjenester har som mål å lage enhetlige, digitale løsninger for alle norges kommuner. Det var dermed naturlig at KS DIF fikk oppdraget med å utvikle den nye løsningen, i stedet for å la hver kommune lage sin egen versjon. Vi vil dykke inn i vår reise og utforske utfordringer som stramt budsjett, tidspress og litt dårlig forarbeid, og se på hvordan vi formet brukeropplevelsen med universell utforming i tankene og en solid arkitektur i bunn.
