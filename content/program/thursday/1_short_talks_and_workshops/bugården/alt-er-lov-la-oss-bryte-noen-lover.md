---
title: "Alt er lov! La oss bryte noen lover "
talk_type: "Workshop 3t"
type: talk
authors:
    - Elen Haksø
    - Helene Storstrøm

---
Har du noen gang tatt i bruk en skikkelig bra tjeneste, men så klarer du ikke helt sette fingeren på hva det er som gjør den bra? Eller brukt en utrolig dårlig tjeneste, hvor ting åpenbart ikke er gjort helt «etter boka»?

Vi bruker alle normer og konvensjoner for å utforme digitale løsninger, både bevisst og ubevisst. Ikke alle vet at det finnes en samling av disse, bedre kjent som UX Laws eller UX lover, som mannen Jon Yablonski har samlet i boka «Laws of UX». Tiltross for et formelt navn, er ikke disse UX lovene lovfestet, men heller en slags samling av etablerte og uoffisielle normer og konvensjoner. 

I denne workshoppen gir vi deg en innføring i UX lovene – før alt er lov! For her blir det konkurranse om å lage den dårligste brukeropplevelsen, ved å være bevisst på hvilke UX lover som brytes. Vi lover en gøy workshop litt utenom det vanlige, med materiell du får med deg hjem og morsomme erfaringer i baggasjen. Mulig du også stikker av med en premie, hvem vet?

Workshoppen er midt i blinken for alle som jobber med å skape digitale tjenester og produkter. Uansett om du skriver kode, bruker mye post-its, leder folk, styrer pengesekken, pixel-pusher eller er en slags potet.
