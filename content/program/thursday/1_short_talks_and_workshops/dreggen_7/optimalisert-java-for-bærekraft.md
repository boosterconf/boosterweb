---
title: "Optimalisert Java for Bærekraft"
talk_type: "Workshop 3h"
type: talk
starts_at: 2025-03-27T08:00:00Z
ends_at: 2025-03-27T11:20:00Z
weight: 11
authors:
    - Martin Larsson

---
Allerede i dag bruker IKT ca 10% av verdens elektrisitet. I 2030 vil dette være doblet. Ikke bare slipper vi ut like mye C02 som flytrafikken (ca. 4%), men med dagens energipriser blir dette veldig dyrt. Det neste store som skjer med flytrafikken vil være at flyene slutter med fossilt brennstoff (bio-drivstoff og/eller el-fly). Det vil neppe skje de neste 10 årene, men det er dit de er på vei. IKT derimot, ser ut til å være på en eksponensiell økning av energiforbruk og utslipp. Likevel er "flyskam" et ord, mens "Netflix-skam" er helt ukjent.

Heldigvis kan hver og en av oss bidra. Raskere kode gjør både økonomisjefen, brukeren og Jorden mer fornøyd. Samtidig som utvikleren har det moro på jobb. Kan det bli bedre?

I denne workshoppen tar vi utgangspunkt i The One Billion Row Challene og ser på hvordan vi kan måle ytelse og energiforbruk. Deretter forsøker vi å gjøre optimaliseringer av koden for å se effekten.

Vi tar utgangspunkt i Java-koden og ser på hvor hardt det er mulig å optimalisere moderne Java.
