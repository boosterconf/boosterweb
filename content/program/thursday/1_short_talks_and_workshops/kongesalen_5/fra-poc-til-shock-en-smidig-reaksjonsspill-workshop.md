---
title: "Fra PoC til Shock! En smidig reaksjonsspill-workshop."
talk_type: "Workshop 3t"
type: talk
weight: 5
authors:
    - Frank Aakvik

---
Har du hatt lyst til å jobbe med smidig produktutvikling, men ennå ikke fått muligheten? Har du jobbet smidig, men ikke helt etter forventninger?



I denne morsomme hands-on workshopen, vil du få en mulighet til å jobbe iterativt, i et tverrfaglig team, med videreutvikling av et reaksjonsspill - fullstendig uten konsekvenser!



Reaksjonsspillet består av en mikrokontroller; enkel spill-logikk, i form av simpel kode; og prototyp av hardware-komponenter, som utgjør sensorer og brytere i spillet. Produktet bærer tydelig preg av å være en Proof of Concept (PoC), der både hardware of software har kjente feil og mangler. Teamet vil måtte implementere forbedringer/utvidelser for å gjøre produktet mer stabilt og brukervennlig. Prosessen vil bli ledsaget av erfarne produktutviklere og UXere fra Kantega, med mange års erfaring i bruken av smidige prinsipper.



Med hvert deres oppgavehefte, vil dere bli gitt konkrete oppgaver, spørsmål, hint og tips, der smidig arbeidsmetodikk danner grunnlaget for framgangsmåten.



Er du en UXer, designer, utvikler, produkteier, tester, prosjektleder, eller bare har veldig sansen for god produktutviklingsstrategi? Ta med en laptop eller en tablet, med moderne browser, og et åpent og kreativt sinn! Vi stiller med saks, papir, kobber-tape, krokodilleklemmer, mikrokontroller, kraftig batteri (?), glitter og stas!



Workshopen vil gi deg verdifull hands-on erfaring fra en kompakt og målrettet smidig utviklingsprosess, der brukersentrert produktforbedring står i høysetet!
