---
title: "Svarut - en kommunal kjærlighetshistorie"
talk_type: "Experience report"
type: talk
starts_at: 2026-03-12T13:00:00Z
ends_at: 2026-03-12T13:30:00Z
weight: 2
authors:
    - Hege Liby Erdal

---
SvarUt er en tjeneste de færreste har hørt om – men som nesten alle innbyggere i Norge usynlig bruker. Får du et brev fra din kommune, går det mest sannsynlig gjennom SvarUt før det havner i din digitale eller fysiske postkasse.

Tjenesten ble opprinnelig utviklet av Bergen kommune, og var blant de første som ble overtatt av KS Digital, da en del av KS, og gjort tilgjengelig for hele kommunesektoren. Det ble et viktig startpunkt for det vi jobber for i dag: Å utvikle og forvalte felles, nasjonale digitale tjenester – både ved å overta og drifte gode løsninger som sektoren har utviklet, og ved å bygge helt nye tjenester fra grunnen av.

Dette foredraget forteller historien om SvarUt – hvordan en lokal løsning ble til en nasjonal fellestjeneste, og hvordan samarbeidet mellom Bergen kommune og KS Digital bidro til å forme et nytt kapittel i historien om digitalt samarbeid i kommunal sektor.

