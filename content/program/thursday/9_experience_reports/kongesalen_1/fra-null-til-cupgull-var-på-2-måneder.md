---
title: "Fra null til cupgull - VAR på 2 måneder"
talk_type: "Experience report"
type: talk
authors:
    - Brage Breivik
    - Cecilie Daae Nilsen
    - Jørgen Langemyr

---
Hva skjer egentlig på innsiden av VAR-rommet? I år ble video-assistert dømming (VAR) innført i Eliteserien. Under generalprøvene to måneder før seriestart oppdaget Norges Fotballforbund at de trengte en løsning for å kommunisere mellom VAR-dommerne og medieproduksjonen. 

Vi går gjennom prosjektet fra avspark 3. februar til seriestart i Eliteserien 10. april når systemet måtte være live. Akkurat som dommerne selv måtte vi ta viktige avgjørelser under press, og med begrenset tid til å revurdere valgene. Hvilke konsekvenser dette fikk for prosess og teknologivalg kommer til å være hovedfokuset vårt. Vi ser på hvilke (dommer)avgjørelser tatt i kampens hete som var gode og ikke, hvordan alt holdt på å rakne i overtiden og ekstraomgangene vi måtte gjennom for å bli klare til cupfinalefesten.
