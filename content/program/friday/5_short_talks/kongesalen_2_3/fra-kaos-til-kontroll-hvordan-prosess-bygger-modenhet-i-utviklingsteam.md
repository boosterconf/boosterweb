---
title: "Fra kaos til kontroll: Hvordan prosess bygger modenhet i utviklingsteam"
talk_type: "Experience Report"
type: talk
weight: 2
authors:
    - Unni Løland

---
Alle utviklingsteam er forskjellige, men én ting de har til felles er at behovet for prosess varierer med deres modenhetsnivå. I dette foredraget vil jeg dele historien om et av våre utviklingsteam som slet med betydelig teknisk gjeld og jobbet etter skippertaksmetoden når en frist nærmet seg. Da jeg kom inn i teamet, ble det raskt klart at en mer strukturert prosess var nødvendig for å få arbeidet på rett spor og sikre bærekraftig utvikling.

Denne presentasjonen illustrerer hvordan prosessbehovet endret seg etter hvert som teamet vokste i modenhet. Det er en historie om å finne balansen mellom styring og frihet – en reise fra å stramme inn til å slippe løs, og hvordan dette påvirket teamets effektivitet, produktivitet og samhold.
