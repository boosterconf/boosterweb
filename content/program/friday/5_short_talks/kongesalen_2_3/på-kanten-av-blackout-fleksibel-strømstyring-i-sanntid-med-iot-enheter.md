---
title: "På kanten av blackout: Fleksibel strømstyring i sanntid med IoT-enheter"
talk_type: "Experience report"
type: talk
starts_at: 2026-03-13T12:30:00Z
ends_at: 2026-03-13T13:00:00Z
weight: 1
authors:
    - Simon Riple

---
Hver gang du skrur på lyset hjemme, må strømforbruk og -produksjon balanseres i sanntid for å unngå strømbrudd. I denne presentasjonen viser jeg hvordan kantprosessering og smarte styringssystemer gjør det mulig for batterier å bidra til å stabilisere strømnettet, og holde lysene på.

Jeg vil dele hvordan vi har designet IoT riggen vår på Azure som muliggjør automatisk innrullering av nye kantenheter, datainnsamling fra sensorer, fjernstyring av elektrisk infrastruktur og kjøring av sanntidsalgoritmer for strømstyring på kanten når det er ekstra behov for pålitelighet og rask reaksjonsevne.

Du får et innblikk i hvordan balansering av strømnettet fungerer i praksis og hvorfor smart styring med IoT løsninger blir en viktig del av den videre elektrifiseringen når både biler, hjem og industri krever mer fleksibilitet fra strømnettet.
