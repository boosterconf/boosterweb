---
title: "Lisensen røk – Resultatet ble dataprodukter for TV 2"
talk_type: "Experience Report"
type: talk
starts_at: 2026-03-13T10:50:00Z
ends_at: 2026-03-13T11:20:00Z
weight: 3
authors:
    - Karina Øverland Haugen

---
Lisensen til TV 2 Play sin sentrale innholdsdatabase (Vimond) nærmet seg slutten. I stedet for å fornye en kostbar og hemmende monolitt, tok vi et strategisk valg: å bygge vår egen, distribuerte arkitektur basert på dataprodukter. Slik ble Vixit-prosjektet født – en ambisiøs transformasjon for å ta tilbake eierskapet til våre data og skape smidighet.

Denne migreringen var en reise i tospann: Den skjedde parallelt med en stor omorganisering av TV 2 Digital og etableringen av ny produktorganisering. Med åtte team involvert over nesten to år, bød prosjektet på betydelige utfordringer. Vi har hatt en bratt læringskurve med Data Mesh-prinsipper, håndtert komplekse forretningsregler spredt i gamle systemer, og navigert både tekniske og kulturelle skifter.

Resultatet er en moderne OTT-rigg som driver TV 2 Play, MyGame og Direktesport. Dette gir oss nå vesentlig bedre kontroll over egne data, muliggjør raskere innovasjon og er et kritisk skritt mot å bli en genuint datadrevet organisasjon. Med AI, nye streamingvaner hos befolkningen og et tøft verdensbilde, er det sentralt for TV 2 at vi har en sterk teknologisk grunnmur som gjør oss i stand til å levere på vårt samfunnsoppdrag. Bli med og hør om våre praktiske erfaringer, suksesser og lærdommer fra implementeringen av dataprodukter, og få innsikt i hvordan du kan takle lignende transformasjoner.
