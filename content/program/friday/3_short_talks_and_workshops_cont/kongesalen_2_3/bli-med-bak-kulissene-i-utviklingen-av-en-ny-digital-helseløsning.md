---
title: "Bli med bak kulissene i utviklingen av en ny digital helseløsning"
talk_type: "Experience report"
type: talk
starts_at: 2026-03-13T10:20:00Z
ends_at: 2026-03-13T10:50:00Z
weight: 2
authors:
    - Helge Andre Sletten
    - Mari Selnes

---
Vi har alt man kan ønske seg for å lage et godt digitalt produkt:

En tydelig idé, støtte fra Forskningsrådet, engasjerte medisinske forskere, et kompetent utviklingsteam og en kommune som faktisk skal ta det i bruk. God tid, godt grunnlag og et viktig mål: 

Å gi innbyggere råd ved nyoppstått sykdom og skade, slik at de får hjelp til egenomsorg eller vet når de må kontakte helsetjenesten.

Men hvorfor er det da fortsatt så vanskelig?

Vi deler innsikt fra prosessen om å utvikle en digital helseløsning som har en visjon om å treffe alle innbyggere i Norge. 

Dere får høre om små og store utfordringer, hvordan vi løser dem, og hvordan prosjektet endres underveis.
