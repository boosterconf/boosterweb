---
title: "Design egne ikoner, vær så snill"
talk_type: "Workshop (3 hours)"
type: talk
authors:
    - Christian Buvik
    - Henrik Samset
---
Designere av digitale løsninger tar veldig ofte i bruk ikoner i grensesnittene som lages. Det er mange som sverger til f.eks. Googles Material-ikonsett, eller et av de mange andre gratis settene som finnes. 

Men hva skjer når du en dag trenger et ikon som skal representere noe som ikke dekkes av settet du har valgt for løsningen din? Vanligvis blir det litt plukk og miks, og veldig ofte påvirker dette designets helhetsinntrykk.

Her vil dere lære hvor enkelt det kan være å lage sine egne ikonsett. Vi går gjennom verktøy og teknikker for tegning av ikoner i Figma eller Sketch.
