---
title: "Blue Screen of the Brain – om utbrenthet og veien tilbake"
talk_type: "Experience Report"
type: talk
starts_at: 2026-03-13T08:00:00Z
ends_at: 2026-03-13T08:30:00Z
weight: 1
authors:
    - Anne Landro

---
Utbrenthet - du tror ikke det kan skje med deg, for du elsker jo jobben din, trives med ørten baller i luften og med å ha hektiske og tettpakkede arbeidsdager. Helt til du plutselig er langtidssykemeldt og sengeliggende og ikke helt skjønner hva som skjedde.

Dette er fortellingen om min egen personlige systemkrasj - fra 100% engasjert til 0% energi. Jeg deler ærlig -og med et lite glimt i øyet - om hva som egentlig skjer i hodet og kroppen når man blir utbrent og opp- og nedturene på veien tilbake til meg selv igjen.

Dette er for deg som tenker “jeg skal bare komme meg gjennom denne uken”, eller som vil forstå hvordan vi kan ta bedre vare på både oss selv og hverandre i en krevende hverdag.
