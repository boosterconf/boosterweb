---
title: "De beste råvarene finner kokken selv"
talk_type: "Experience report"
type: talk
recording_url: https://vimeo.com/924292285
authors:
    - Marit Ånestad

---
De færreste organisasjoner har tid og råd til å lage alt selv. Løsningen er å finne rett hyllevare fra markedet, men resultatet blir fort et brokete sett IT-systemer med dårlig kjemi.

I offentlig sektor er det vanlig å overlate anskaffelser til folka som er best på å forvalte avtaler, mens folka som er best på koding tar seg av integrasjonen i etterkant. Det har vi utfordret i digitaliseringsetaten Origo.

Høsten 2023 åpnet Nord-Europas største legevakt i Oslo. For å sikre god pasientflyt ville Oslo kommune ha et smart køsystem som lot seg integrere med eksisterende journalsystem.

Kokkene i team legevaktmottak holdt seg ikke på kjøkkenet. Det tverrfaglige teamet klarte å både bidra i anskaffelsen av et tredjepartssystem og samtidig bake det inn i en egenutviklet løsning.  Ved selv å hente innsikt fra brukere og definere kravene, kunne de levere et helhetlig produkt som dekket flere behov.

Presentasjonen er en reise gjennom erfaringene vi har gjort oss. 
