---
title: "Konflikter = muligheter, når du bare ser litt etter"
talk_type: "Workshop 3t"
type: talk
authors:
    - Ingeborg Klungland
    - Heidi Brovold

---
En verden uten uenighet og konflikt, ville det vært fredelig eller bare kjedelig? Vi tror at det meste som er kult er tuftet på litt konflikt. Det startet med noen uforenlige mål, som konflikt ganske enkelt er. Så har noen jobbet med konflikten, stått i det, mestret det og funnet en (kanskje helt ny) løsning.
En forutsetning for at team skal arbeide effektivt og resultatene bli bra, er gode og stabile relasjoner.
Gode relasjoner gjør det lettere å håndtere uenighet og konflikt, og ikke minst bruke uenigheten til å lære om oss selv og hverandre. Og omvendt, når vi er gode på å håndtere uenighet og konflikt, gir det bedre relasjoner. Men, fy søren, så vanskelig det er noen ganger.
Konflikt er både ubehag og muligheter.
I denne workshopen blir vi litt kjent med ubehaget og lærer å se etter muligheter. Ingeborg og Heidi deler noen personlige erfaringer, gode og dårlige, i skjæringspunktet mellom teamdynamikk, uenighet og konflikt. Du får øve på verktøy du kan ta med hjem og bruke i teamet ditt, eller i familien din, for å komme raskere fram til bedre løsninger.
Du vil se at en enkel trapp og en dose nysgjerrighet kan ta deg langt!
