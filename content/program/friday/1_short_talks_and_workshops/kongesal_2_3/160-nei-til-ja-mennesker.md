---
title: "Nei til ja-mennesker!"
talk_type: "Experience report (30 min)"
type: talk
authors:
    - Johannes Harestad
    - Ina Aschim
---
Ja-mennesker har et ufortjent godt rykte. I verste fall er de jo livsfarlige både for seg selv og andre! Nei-mennesker har derimot et ufortjent dårlig rykte.

Vi heter Ina og Johannes, og vi identifiserer oss som nei-mennesker. Du kan være trygg på at du får tilbakemelding fra oss hvis du har en dårlig ide. Det er ikke fordi vi er negative eller egoistiske!

Hvorfor synes folk det er så ubehagelig med sånne som sier fra, som utfordrer og skaper friksjon? Hvorfor har noen mennesker så vanskelig for å si nei? Er det ikke slik at de beste og mest kreative løsningene oppstår i friksjon?

Vi har lyst å skape en bedre forståelse for hvordan ulike personlighetstyper bidrar positivt. Vi har gode tips til hvordan man kan skape arenaer der det er like trygt å være ja-menneske som nei-menneske.

Kom og lær verdien av å ha nei-mennesker med på laget, og få hjelp til å dyrke nei-mennesket i deg selv.

Tema: bærekraftig og målrettet produktutvikling gjennom mangfold og psykologisk trygghet.
