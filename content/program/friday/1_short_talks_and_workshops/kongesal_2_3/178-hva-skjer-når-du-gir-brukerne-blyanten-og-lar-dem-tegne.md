---
title: "Hva skjer når du gir brukerne blyanten og lar dem tegne? "
talk_type: "Experience report (30 min)"
type: talk
authors:
    - Kristin Brudeseth
    - Tina Mee Johnsen
---
Hva er viktig å tenke på når du skal designe for en gruppe mennesker som opplever diskriminering og utenforskap? Universell utforming handler om å gi alle mulighet og tilgang til å delta i samfunnet. Burde ikke dette også gjelde designprosesser som påvirker deres liv?
 
Da vi valgte å designe for hørselshemmede barn i vår masteroppgave var det veldig viktig å forstå deres behov, for å designe en løsning som var av verdi for dem. Å ha nedsatt hørsel er et usynlig handikap og skolen er en av arenaene der hørselshemmede barn og unge møter flest utfordringer. Hvorfor det, tenkte vi? For å virkelig forstå dette måtte vi sette oss selv i deres sko.

Vi vil dele hvordan vi ved hjelp av visuell historiefortelling, samskapning og empati i designprosessen har oppnådd et fantastisk samarbeid med brukerne.

