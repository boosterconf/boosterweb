---
title: "API-design - hva skjer med APIet ditt når verden endrer seg?"
talk_type: "Experience report (30 min)"
authors:
    - Hege Dreiem
---
En frontend-utvikler nevnte en gang for meg at han ofte ikke skjønner hva backend-utviklerne har tenkt når de designer et API. Dette foredraget er en historie om hva vi tenkte og hvordan vi jobbet med API hos Entur i en periode der det skjedde store endringer som gjorde at APIet vårt ikke lenger løste klientenes viktigste behov.

Teamet som denne historien handler om lager et API som samtlige togreisende i Norge bruker hver gang de bestiller en billett. Jeg forteller om hvordan vi arbeidet med å finne nye konsepter som gjør oss i stand til å løse klientenes problemer og deler tips til hva man bør tenke på når man jobber med API-design. Vi kommer også innom noen av utfordringene som oppstår når man havner borti forretningssensitiv informasjon.

Erfaringene bør være nyttige for alle som utvikler APIer eller er involvert i tjenestedesign.
