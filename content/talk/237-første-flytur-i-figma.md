---
title: "Første flytur i Figma"
talk_type: "Workshop (3 hours)"
authors:
    - Vegard.hesselberg@knowit.no
    - Merete Bertheau
---
Har du noen gang hatt lyst til å bli bedre kjent med Figma? Denne workshoppen er myntet på utviklere som har lite eller ingen kjennskap til verktøyet, men som gjerne vil bli bedre kjent med det. Du blir kjent med frames, components og prototyping for å nevne noe. I løpet av workshopen vil jeg også dele av mine erfaringer og fortelle om noen av mine snarveier til design med Figma. Vi vil jobbe i et figma-brett jeg har laget – hver deltaker får sin egen kopi som kan brukes som referanse etter konferansen.

Etter workshoppen vil du være i stand til å lage skisser og prototyper, og du vil ha et innblikk i økosystemet til Figma.

Figma er et verktøy for grensesnittdesign, der utviklere og designere kan samarbeide på designprosjekter i sanntid. Figma brukes av de fleste virksomheter som utvikler programvare, og omtales ofte som "Google Docs for design".

Ta med egen PC. Jeg anbefaler å laste ned Figma på forhånd, men om nødvending kan det også brukes i nettleseren.	
