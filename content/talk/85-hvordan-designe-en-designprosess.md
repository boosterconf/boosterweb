---
title: "Hvordan designe en designprosess?"
talk_type: "Workshop (1.5 hours)"
authors:
    - Sofija Ivanova
    - Camilla Therese Hansen
---
Det kommer en dag i din designkarriere. Du skal begynne på et nytt prosjekt, og innser at det er helt opp til deg å lage prosessen fra start til slutt. Så står du der og må selv finne ut hva problemet er, utforske mulighetsrommet og designe sluttproduktet (eller tjenesten/modellen/løsningen). Hva gjør du da?

I denne workshopen lærer du hvordan du kan planlegge en god designprosess. Du får gode tips og lærer hvordan du skal finne ut av spørsmål som; hvor skal jeg begynne, hva gjør jeg først og sist, hvordan velger jeg mellom de ulike designmetodene, og hvordan vurderer jeg hva som er nyttig for meg og andre interessenter og teamdeltakere?

Vi vil presentere noen hovedprinsipper vi bruker for å planlegge designprosesser:

- hvordan forberede seg til en designprosess
- hvordan velge teknikker fra de forskjellige metoder
- hvordan finne balanse mellom for lite og for mye forberedelse

Denne workshopen hjelper deg å få et mer reflektert forhold til designmetoder du alt bruker, og et rammeverk for å ta i bruk nye metoder senere.
