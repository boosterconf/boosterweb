---
title: "Den mangfoldige mobben"
talk_type: "Workshop (3 hours)"
authors:
    - Heidi Mork
    - Lars Jørgen Tvedt
---
Mobb-programmering kan være så mangt, og i denne workshopen vil vi prøve å utforske mangfold og utfordringer.

Vi vil først gi en introduksjon til mobb-programmering, og vi definerer noen enkle regler for mobben. Deretter deler vi oss i flere mobber og løser en morsom programmeringsutfordring, samtidig som vi øver på å arbeide etter mobb-reglene. Det finnes ulike strategier og mønstre for samarbeid i mobb. I siste del av workshopen vil vi prøve å identifisere hvilke mønstre vi erfarte i mobben, og diskutere hvilke mønstre som kunne ha løst eventuelle utfordringer.

Enten mobb-programmering er helt nytt for deg, eller du har prøvd det før og har mye å diskutere, vil du både kunne bidra og lære av denne workshopen!
