---
title: "Når designsprints feiler, hva gjør vi da?!"
talk_type: "Workshop (1.5 hours)"
authors:
    - Tonje Evanger
    - Vikas Gupta
---
Har du hørt alt snakket om designsprints og hvor fantastisk effektiv og bra denne metoden er? 
Men vent, stemmer det? Nei, mener vi!

For de aller fleste starter en designsprint med helt feil utgangspunkt. Designsprints løser ikke alt. Tvert i mot er designsprints en metodikk som kun fungerer om et team har et veldig spisset problem å løse. 

I denne workshopen skal vi derfor fokusere på hva du bør gjøre for å forstå og avgrense problemet før du gjennom tverrfaglig samarbeid kan løse det. 

Denne sesjonen kombinerer deling av erfaringer med dårlige designsprints, praktisk utforsking av rammeverk for problemspissing og deling av maler som du kan ta med deg tilbake til jobben din. 

